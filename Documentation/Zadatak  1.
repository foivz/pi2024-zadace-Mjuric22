Korisnički zahtjevi
za
Sustav za praćenje narudžbi u studentskom restoranu
Radi poboljšanja zadovoljstva studenata obrocima koji se poslužuju u varaždinskom
studentskom restorana, Studentski centar Varaždin (SCVZ) uvodi novi informacijski sustav za
potporu rada restorana. Novi sustav će nuditi opciju detaljnog praćenja preferencija studenata i
njihovih povratnih informacija kako bi se kontinuirano poboljšala kvaliteta usluge i ponuda
hrane.
Studenti imaju priliku recenzirati jelo koje su netom konzumirali. Kako bi se spriječila
zlouporaba sustava, jednu narudžbu student može recenzirati samo jednom, nadalje u sustavu
mora postojati narudžba vezana uz tog studenta za to jelo kako bi student mogao dati recenziju,
te ta narudžba ne smije biti starija od 24 sata.
Obroci će se ocjenjivati na skali od 1 do 5. Prvo će se davati ocjena za okus, te potom za količinu
hrane. Opcionalno će korisnici na kraju moći dati svoj komentar.
Ako neki meni dobije dovoljno ocjena koje su u prosjeku ispod dozvoljenog praga ocjena, o
tome se obavještava voditelj menze.
Nakon stvaranja recenzije korisnicima se poklanjaju poklon bodovi koje se mogu pretvoriti u
kupone. Kuponima će studenti moći platiti narudžbu. Studentu bi se trebao smanjiti saldo
kupona prilikom evidentiranja narudžbe plaćene kuponima.
Još jedan način kojim bi novi sustav trebao poboljšati zadovoljstvo korisnika menze, na način da
se smanjilo čekanje tijekom kritičnih sati u menzi, bilo bi omogućeno stvaranje à la carte
narudžbi kroz aplikaciju umjesto naručivanja na blagajni menze.
Kako bi se olakšao protok narudžbi, studentski dio aplikacije omogućit će praćenje statusa
narudžbe.
Zaposlenici mogu evidentirati uobičajene narudžbe napravljene na blagajni, a pri tome mora se
zabilježiti kojem studentu narudžba pripada prema identifikacijskom broju X-ice. Radi lakše
evidencije, aplikacija će omogućiti samo upis narudžbe cijelog menija. Neće biti moguće
naručivati pojedine stavke.
Kako bi se zaposlenicima omogućio uvid u stanje, kroz modul za izvještavanje bit će
omogućeno:
- Praćenje najpopularnijih jela za taj dan/tjedan/mjesec
- Izvještavanje o brzini pripreme - to bi mogao biti indikator da se određena stavka iz
popisa a-la-carte jela stvara gužvu te bi se trebala prilagoditi ili u potpunosti maknuti iz
ponude
U određenom trenutku narudžba može imati jedan od definiranih statusa, a prilikom promjene
svakog od njih bit će zabilježeno trenutno vrijeme u svrhu praćenja. Mogući statusi prikazani su
u Tablici 1.
Status
- Narudžba zadana
- U obradi
- Jelo pripremljeno
- Posluženo
 Tablica 1. Statusi narudžbe
Zaposlenici menze moći će definirati katalog svih dostupnih jela. Za svaki dan u tjednu definirat
će se tri menija, gdje svaki od njih mora imati po jednu od stavki iz svake od sljedećih kategorija:
Stavke menija
- Juha
- Glavno jelo
- Prilog
- Desert
Tablica 2. Nužne stavke menija
Studenti će se u aplikaciju moći prijavljivati s pomoću X-ice ili ručno na temelju JMBAG-a i
unaprijed zadane lozinke. Valjanost studentskih prava provjerava se u skladu s Informacijskim
sustavom studentskih prava (ISSP).
Specifikacija zahtjeva treba sadržavati minimalno:
• 8 funkcionalnih zahtjeva, od toga minimalno:
o 1 zahtjev u domeni prikaza dohvaćenih podataka
o 1 zahtjev u domeni unosa podataka
o 1 zahtjev u domeni izrade izvještaja
o 1 zahtjev u domeni prikaza statističkih podataka
• 2 nefunkcionalna zahtjeva, od toga minimalno:
o 1 zahtjev u domeni izgleda softvera
o 1 zahtjev u bilo kojoj drugoj domeni
